<p>
{obrazek soubor="siteswapa.png" popisek="Základní druhy hodů."}
Zápis žonglování pomocí čísel. Jsou to vlastně takové noty pro žonglování. Siteswap vymysleli žongléři, aby s jejich pomocí <strong>našli nové triky</strong>.
</p>
<h3>Výhody</h3>
<ul>
<li>Snadné a přesné pojmenování triku.</li>
<li>Usnadnění komunikace mezi žongléry.</li>
<li>Platí pro míčky, kruhy i kužely.</li>
<li>Existují <a href="/software.html" title="Simulátory žonglování">počítačové programy</a> do kterých napíšeš číslo a hned uvidíš jak trik vypadá.</li>
</ul>

<h3>Základní pravidla</h3>
<ul>
<li>Čísla označují jak vysoko a kterou rukou házíš.</li>
<li>Ruce se při házení střídají.</li>
<li>Posloupnost čísel se opakuje dokola.</li>
</ul>

<h3>0, 1 a 2</h3>
<p>
0 znamená pauzu - v ruce nemáš míček. 1 značí hod rovně napříč a 2 je podobná 0, pauza. Rozdíl je v tom, že 0 je pauza bez míčku, 2 je pauza s míčkem, držení.
</p>


<h3>3</h3>
<p>
Nejednoduší siteswap zapíšeme číslem 3. Začni pravou rukou a opakuj dokola.
</p>

<pre>
P = pravá ruka  L = levá ruka

    P L P L P L P L P L P L ...
    3 3 3 3 3 3 3 3 3 3 3 3 ...
</pre>

<p>
<a href="/micky/3/kaskada.html" title="Základní trik se třemi míčky.">{obrazek soubor="kaskadaa.png" popisek=""}</a>
Pravá ruka hází míček tak jako když žongluješ se třemi míčky (docela nízko, z jedné ruky do druhé). Levou rukou hodíš stejný hod. Potom pravá, pak levá...</p>

<p>
Trojka znamená, <a href="/micky/3/kaskada.html" title="Základní trik se třemi míčky.">kaskádu se 3 míčky</a>.
</p>

<h3>4</h3>
<p>
Další jednoduchý příklad: <a href="/micky/4/fontana.html" title="Základní trik se čtyřmi míčky.">fontána se čtyřmi míčky</a> se zapíše jako 4.
</p>
<pre>
    P L P L P L P L P L P L ...
    4 4 4 4 4 4 4 4 4 4 4 4 ...
</pre>
<p>
<a href="/micky/4/fontana.html" title="Základní trik se čtyřmi míčky.">{obrazek soubor="fontanaa.png" popisek=""}</a>
Čtyři míčky musíš háze jako asynchronní fontánu. V siteswap všechny sudá čísla zůstávají ve stejné ruce, lichá značí hody do druhé ruky.
</p>

<h3>5, 6, ...</h3>
<p>
<a href="/micky/6/" title="Trik se šesti míčky.">{obrazek soubor="micky-6-fontanaa.png" popisek=""}</a>
Všechny základní triky se zapisují jedním číslem (5 je <a href="/micky/5/kaskada.html" title="Trik s pěti míčky.">kaskáda s pěti</a> míčky, 8 je fontána s osmi míčky, atd.).
</p>

<h3>555000</h3>
<p>
<a href="/micky/3/blesk.html" title="blesk">{obrazek soubor="bleskc.png" popisek=""}</a>
Trik se třemi míčky. První tři hody jsou jako při <a href="/micky/5/kaskada.html" title="Trik s pěti míčky.">kaskádě s pěti</a> míčky. Pak následují dvě pauzy bez míčku (0).
</p>

<pre>
    P L P L P L P L P L P L ...
    5 5 5 0 0 5 5 5 0 0 5 5 ...
</pre>

<p>
Většina žonglérů zná tento trik pod názvem <a href="/micky/3/blesk.html" title="blesk">blesk</a>.
</p>

<h3>53</h3>
<p>
<a href="/micky/4/sprcha-polovicni.html" title="Trik se čtyřmi míčky.">{obrazek soubor="p4sprchac.png" popisek=""}</a>
Trik se čtyřmi míčky. Z pravé ruky házíš 5, z levé 3.
</p>

<pre>
    P L P L P L P L P L P L ...
    5 3 5 3 5 3 5 3 5 3 5 3 ...
</pre>

<p>
Trik se jmenuje <a href="/micky/4/sprcha-polovicni.html" title="Trik se čtyřmi míčky.">poloviční sprcha se čtyřmi míčky</a>.
</p>

<h3>Jak poznám s kolika míčky se žongluje&nbsp;53?</h3>

<p>
Sečteš všechny čísla v posloupnosti a vydělíš je délkou posloupnosti. 5+3=8 8/2=4 a tak jde o trik se čtyřmi míčky. Jestliže nevyjde celé číslo pak je siteswap špatný.
</p>

<h3>Zápis složitějších triků</h3>
<p>
Vyhození dvou míčků najednou - synchronní hody se značí dvěma čísly v závorce. Současné vyhození dvou míčků rovně nahoru označíš jako:
</p>
<pre class="vyrazne">
[4,4]
</pre>

<p>
Připojení písmene "x" za číslo znamená hod křížem.
</p>
<pre class="vyrazne">
[4,2x][2x,4]
</pre>

<p>
Pokud je trik symetrický, může se zápis zkrátit a označit hvězdičkou
</p>
<pre class="vyrazne">
[4,2x]<sup>*</sup>
</pre>
