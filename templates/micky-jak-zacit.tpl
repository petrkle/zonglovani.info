<p>
Míčky jsou nejjednodušší náčiní. Snadno se hážou i chytají.
</p>

<a name="jeden" id="jeden"></a>
<h2>Jeden míček</h2>
<p>
{obrazek soubor="starta.png" popisek="Hození míčku z pravé ruky do levé."}
Začneme tím nejlehčím, jedním míčkem. Ze začátku si s míčkem jenom pohrávej. Přehazuj ho obloučkem z pravé ruky do levé. Vrchol obloučku by měl být asi ve výši nosu.
</p>

<p>
{obrazek soubor="startb.png" popisek="A zpátky z levé do pravé."}
A pak zpátky z levé do pravé. Při chytání nepohybuj rukou proti míčku. Počkej si až ti přiletí do dlaně. Míčky se při žonglování neodrážejí, ale chytají a hážou.
</p>

<p class="animace">
<a href="/animace/1-ball-out-of-a-3-cascade.html" title="Animace házení jednoho míčku">{obrazek soubor='animace.png' popisek=''} Přehrát animaci</a>
</p>

<p>
Vyzkoušej i pohazování s míčkem v jedné ruce. Zkus zachytit míček odražený od zdi. Procvičuj pravou i levou ruku. Důležité je se s míčkem sžít a dostat ho do ruky. Spousta lidí si myslí, že házet si s jedním míčkem přece umí a snaží se začít hned alespoň se dvěma nebo třemi míčky. To ale většinou není pravda, věnuj proto dostatek času hraní si s jedním míčkem. Získáš solidní základ a další trénink se dvěma a později i žonglování se třemi míčky ti půjde snadněji.
</p>

<a name="dva" id="dva"></a>
<h2>Dva míčky</h2>
<p>
Házet si se dvěma míčky na první pohled vypadá snadně, ale míčky se ti budou srážet a padat. Nenech se odradit a zkoušej dál.
</p>
<p>
{obrazek soubor="treninka.png" popisek="Hození prvního míčku z pravé ruky do levé."}
Vyhoď první míček obloučkem nahoru. Vrchol obloučku by měl být asi ve výši nosu.
</p>

<p>
{obrazek soubor="treninkb.png" popisek="Hození druhého míčku z levé ruky do pravé."}
Když první míček míjí tvůj nos je čas vyhodit druhý míček. Pak zachytíš první míček do levé ruky. Tou dobou druhý míček míjí tvůj nos a ty už jenom čekáš až doletí do tvé pravé ruky, kterou ho zachytíš. 
</p>

<p>
Trénuj nejprve podle obrázků a pak s obráceným pořadím rukou.
</p>

<p class="animace">
<a href="/animace/throw-twice.html" title="Animace házení dvou míčků">{obrazek soubor='animace.png' popisek=''} Přehrát animaci</a>
</p>


<h2>Tři míčky</h2>
<p>
Když už ti to se dvěma míčky jde, přidej ještě třetí pro úplnou <a href="/micky/3/kaskada.html" title="Kaskáda se třemi míčky.">kaskádu</a>. Kaskáda je nejlehčí trik, většina žonglérů se ho naučí jako první.
</p>
