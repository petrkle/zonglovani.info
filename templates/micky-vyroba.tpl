<p>
S trochou šikovnosti lze vyrobit míčky pro žonglování doma na koleně.
</p>

<h3>Míček z balónků</h3>

<p>
Nejsnadnější je vyrobit míček pomocí nafukovacích balónků.
</p>

<p>
<a href="/img/t/tenisak.jpg">{obrazek soubor="tenisak-nahled.jpg" popisek="Tenisový míček"}</a>
Základem je tenisový míček. Míček na jednom místě provrtej a naplň ho sypkým materiálem. Hodí se rýže, proso a spousta dalších věcí, třeba i písek nebo korálky. Když míček naplníš zalep dírku lepidlem. Zalep jí pořádně, protože není nic horšího než písek v očích a na koberci.
</p>

<p>
{obrazek soubor="balonek.gif" popisek="Nafukovací balónek."}
Další věcí, kterou budeš potřebovat je nafukovací balónek. Balónku odstřihni náustek. Je třeba použít velmi ostré nůžky a odstřihnout náustek najednou. Jinak se ti bude balónek při navlékání na míček trhat.
</p>

<p>
{obrazek soubor="micek2.gif" popisek="Balónek navlečený na míčku."}
Ustřižený balónek navlékni na míček. Pak ustřihni ještě jeden balónek a navlékni ho na míček tak, aby překrýval otvor v prvním balónku. Tím je míček hotov.
</p>

<p>
Jádro míčku nemusí tvořit tenisák. Můžeš použít jakýkoliv jiný míček. Osobně používám gumový míček z hračkářství. Je plný a skáče. Jeho jedinou vadou byl lesklý klouzavý povrch. Stačilo přes něj přetáhnout dva ustřižené balónky.
</p>

<p>
Míček můžeš vyrobit i tak, že naplníš (rýže, proso, mák, ...) neustřižený balónek. Přes něj pak navlékneš další, už ustřižené, balónky. Takový míček se po dopadu na zem neodkutálí. Na druhou stranu není moc kulatý a při žonglování mění tvar.
</p>


<a name="sity"></a><h3>Šitý míček</h3>

<p>
Výroba tohoto míčku je náročná. Za odměnu získáš vyšší trvanlivost. Míček je ušitý z látky, koženky nebo kůže a naplněný sypkým materiálem. Můžeš zkusit rýži, fazolky nebo i korálky.
</p>

<p>
Nejdřív si nakresli na papír střih. Střih tvoří šest čtverců rozměru přibližně 4x4 cm. Počítej i s okraji kterými bude látka sešitá. Střih pak obkreslíš na látku a díky tomu budou mít všechny míčky stejnou velikost. Když chceš mít míček vícebarevný vystříhej čtverečky z různých látek a sešij je dohromady. Jo, je to docela piplačka.
</p>

<pre>
         -----
        |     |
        |     |
        |     |
   ----- ----- ----- -----
  |     |     |     |     |
  |     |     |     |     |
  |     |     |     |     |
   ----- ----- ----- -----
        |     |
        |     |
        |     |     
         -----  
</pre>

<p>
Látku sešij okraji k sobě tak, aby tvořila krychli. Není potřeba žádný speciální steh, ale nech alespoň 0.5 cm okraj. To proto, aby se látka nevytrhla když míček spadne na zem. Když už máš všechny švy a zbývá jenom malinká dírka míček otoč naruby. Nepěkné okraje se schovají dovnitř. Pak stačí už jenom míček naplnit a zašít zbývající dírku.
</p>


<p>
Můžeš vyzkoušet i střih ve tvaru jehlanu. Postup je obdobný.
</p>

<pre>
          /\
         /  \
        /    \
       /      \
      /________\
     /\        /\
    /  \      /  \
   /    \    /    \
  /      \  /      \
 /________\/________\
</pre>

<a href="#nahore" title="Přesun na začátek stránky" class="nahoru">Nahoru&nbsp;&uarr;</a>
